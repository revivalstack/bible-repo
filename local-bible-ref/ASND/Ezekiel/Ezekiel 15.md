<sup>1</sup>
Sinabi sa akin ng Panginoon, 

<sup>2</sup>
"Anak ng tao, sa anong paraan nakakahigit ang sanga ng ubas sa ibang punongkahoy? 

<sup>3</sup>
Ang mga sanga ba nito ay magagamit sa iba pang mga bagay? Maaari ba itong gawing sabitan? 

<sup>4</sup>
Hindi! Pwede lang itong panggatong; ganoon pa man madali itong matupok. 

<sup>5</sup>
Kaya wala talaga itong kabuluhan, sunog man o hindi pa. 

<sup>6</sup>
"Ngayon, ako, ang Panginoong Dios, ay nagsasabi na ang mga mamamayan ng Jerusalem ay tulad ng baging ng ubas na tumutubong kasama ng mga punongkahoy sa kagubatan. Dahil ito ºy walang kabuluhan, susunugin ko sila. 

<sup>7</sup>
Oo, parurusahan ko sila at kahit na makatakas sila sa apoy, tutupukin pa rin sila ng isa pang apoy. At malalaman nila na ako ang Panginoon. 

<sup>8</sup>
Gagawin kong mapanglaw ang lugar nila dahil nagtaksil sila sa akin. Ako, ang Panginoong Dios, ang nagsasabi nito."