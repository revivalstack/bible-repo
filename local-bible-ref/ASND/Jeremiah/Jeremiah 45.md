<sup>1</sup>
Noong ikaapat na taon ng paghahari ni Jehoyakim na anak ni Haring Josia ng Juda, isinulat ni Baruc ang mga sinabi ni Propeta Jeremias sa kanya. 

<sup>2</sup>
Sinabi ni Jeremias, "Baruc, ito ang sinabi sa iyo ng Panginoon, ang Dios ng Israel: 

<sup>3</sup>
'Sinabi mong nakakaawa ka, dahil dinagdagan ng Panginoon ang paghihirap mo. Pagod ka na sa pagdaing at wala kang kapahingahan!' 

<sup>4</sup>
"Baruc, ito pa ang sinabi ng Panginoon, 'Wawasakin ko ang bansang ito na itinayo ko. Bubunutin ko ang itinanim ko. At gagawin ko ito sa buong lupain. 

<sup>5</sup>
Huwag ka nang maghahangad pa ng mga dakilang bagay. Sapagkat pasasapitin ko ang kapahamakan sa lahat ng tao, pero ikaw ay ililigtas ko kahit saan ka pumunta. Ako, ang Panginoon, ang nagsasabi nito.' "