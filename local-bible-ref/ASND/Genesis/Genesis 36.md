<sup>1</sup>
Ito ang salaysay tungkol sa pamilya ni Esau (na tinatawag ding Edom). 

<sup>2</sup>
Nakapag-asawa si Esau ng mga babaeng taga-Canaan. Silaʼy sina Ada na anak ni Elon na Heteo, si Oholibama na anak ni Ana at apo ni Zibeon na Hiveo, 

<sup>3</sup>
at si Basemat na kapatid ni Nebayot na anak ni Ishmael. 

<sup>4</sup>
Ang anak ni Esau kay Ada ay si Elifaz. Ang anak niya kay Basemat ay si Reuel. 

<sup>5</sup>
At ang mga anak niya kay Oholibama ay sina Jeush, Jalam at Kora. Sila ang mga anak ni Esau na isinilang sa Canaan. 

<sup>6</sup>
Dinala ni Esau ang kanyang mga asawaʼt anak, ang lahat ng sakop ng kanyang sambahayan, pati ang mga ari-arian at mga hayop niya na naipon niya sa Canaan. At lumipat siya sa isang lupain na malayo kay Jacob na kanyang kapatid. 

<sup>7</sup>
Sapagkat hindi na sila maaaring magsama sa isang lupain dahil sa dami ng mga ari-arian nila; at ang lupain na kanilang tinitirhan ay hindi sapat sa kanila dahil sa dami ng mga hayop nila. 

<sup>8</sup>
Kaya roon tumira si Esau (na tinatawag ding Edom) sa kabundukan ng Seir. 

<sup>9</sup>
Ito ang salaysay tungkol sa pamilya ni Esau na ama ng mga Edomita na nakatira sa kabundukan ng Seir. 

<sup>10</sup>
Ang anak na lalaki ni Esau kay Basemat ay si Reuel, at ang anak niyang lalaki kay Ada ay si Elifaz. 

<sup>11</sup>
Ang mga anak na lalaki ni Elifaz ay sina Teman, Omar, Zefo, Gatam at Kenaz. 

<sup>12</sup>
May anak ding lalaki si Elifaz sa isa pa niyang asawa na si Timna. Siya ay si Amalek. Sila ang mga apo ni Esau kay Ada. 

<sup>13</sup>
Ang mga anak na lalaki ni Reuel ay sina Nahat, Zera, Shama, at Miza. Sila ang mga apo ni Esau kay Basemat. 

<sup>14</sup>
Ang mga anak na lalaki ni Esau kay Oholibama ay sina Jeush, Jalam at Kora. (Si Oholibama ay anak ni Ana at apo ni Zibeon). 

<sup>15</sup>
Ito ang mga lahi ni Esau na naging pinuno ng ibaʼt ibang angkan: Ang mga lahi ng panganay na anak ni Esau na si Elifaz na naging mga pinuno ay sina Teman, Omar, Zefo, Kenaz, 

<sup>16</sup>
Kora, Gatam at Amalek. Sila ang mga pinuno sa lupain ng Edom na nagmula kay Elifaz. Sila ay nagmula sa asawa ni Esau na si Ada. 

<sup>17</sup>
Naging pinuno rin sa Edom ang mga anak ni Reuel na sina Nahat, Zera, Shama, at Miza. Sila ang mga apo ni Esau kay Basemat. 

<sup>18</sup>
Naging pinuno rin ang mga anak ni Esau kay Oholibama na anak ni Ana. Sila ay sina Jeush, Jalam at Kora. 

<sup>19</sup>
Silang lahat ang lahi ni Esau na mga pinuno ng Edom.

<sup>20</sup>
Ito ang mga anak na lalaki ni Seir na Horeo na nakatira sa Edom: Si Lotan, Shobal, Zibeon, Ana, 

<sup>21</sup>
Dishon, Ezer at Dishan. Naging pinuno rin sila ng mga Horeo na nakatira sa Edom. 

<sup>22</sup>
Ang mga anak na lalaki ni Lotan ay sina Hori at Heman. Si Lotan ay mayroong kapatid na babae na si Timna na isa pang asawa ni Elifaz. 

<sup>23</sup>
Ang mga anak na lalaki ni Shobal ay sina Alvan, Manahat, Ebal, Shefo at Onam. 

<sup>24</sup>
Ang mga anak na lalaki ni Zibeon ay sina Aya at Ana. Si Ana ang nakatuklas ng bukal doon sa ilang habang nagpapastol siya ng mga asno ng kanyang ama. 

<sup>25</sup>
Ang mga anak ni Ana ay sina Dishon at Oholibama. 

<sup>26</sup>
Ang mga anak na lalaki ni Dishon ay sina Hemdan, Eshban, Itran at Keran. 

<sup>27</sup>
Ang mga anak na lalaki ni Ezer ay sina Bilhan, Zaavan at Akan. 

<sup>28</sup>
Ang mga anak na lalaki ni Dishan ay sina Uz at Aran.

<sup>29-30</sup>
Ito naman ang mga pinuno batay sa bawat lahi ng mga Horeo na may pinamamahalaang lupain sa Seir: sina Lotan, Shobal, Zibeon, Ana, Dishon, Ezer at Dishan.

<sup>31</sup>
Ito ang mga hari ng Edom noong panahon na wala pang mga hari ang mga Israelita: 

<sup>32</sup>
Si Bela na taga-Dinhaba na anak ni Beor ay naging hari sa Edom. 

<sup>33</sup>
Pagkamatay ni Bela, pinalitan siya ni Jobab na anak ni Zera na taga-Bozra. 

<sup>34</sup>
Pagkamatay ni Jobab, pinalitan siya ni Husham na taga-Teman. 

<sup>35</sup>
Pagkamatay ni Husham, pinalitan siya ni Hadad na taga-Avit na anak ni Bedad. Si Hadad ang tumalo sa mga Midianita roon sa Moab. 

<sup>36</sup>
Pagkamatay ni Hadad, pinalitan siya ni Samla na taga-Masreka. 

<sup>37</sup>
Pagkamatay ni Samla, pinalitan siya ni Shaul na taga-Rehobot na malapit sa ilog. 

<sup>38</sup>
Pagkamatay ni Shaul, pinalitan siya ni Baal Hanan na anak ni Acbor. 

<sup>39</sup>
Pagkamatay ni Baal Hanan na anak ni Acbor, pinalitan siya ni Hadad na taga-Pau. Ang asawa niya ay si Mehetabel na anak ni Matred at apo ni Me-Zahab.

<sup>40-43</sup>
Si Esau (na tinatawag ding Edom) ang pinagmulan ng mga Edomita. At ito ang mga naging pinuno sa mga lahi ni Esau na ang angkan at lupain ay ipinangalan sa kanila: Timna, Alva, Jetet, Oholibama, Elah, Pinon, Kenaz, Teman, Mibzar, Magdiel, at Iram.