<sup>1</sup>
Ito ang salaysay tungkol sa mga pamilya ng mga anak ni Noe na sina Shem, Ham at Jafet. Nagkaroon sila ng mga anak pagkatapos ng baha. 

<sup>2</sup>
Ang mga anak ni Jafet na lalaki ay sina Gomer, Magog, Madai, Javan, Tubal, Meshec at Tiras. 

<sup>3</sup>
Si Gomer ay may mga anak din na lalaki na sina Ashkenaz, Rifat at Togarma. 

<sup>4</sup>
Ang mga anak naman ni Javan ay sina Elisha, Tarshish, Kitim at Dodanim. 

<sup>5</sup>
Ito ang mga lahi ni Jafet. Sila ang pinagmulan ng mga tao na nakatira sa mga dalampasigan at mga isla. Ang bawat pamilya nila ay nakatira sa sarili nilang lugar na sakop ng bansa nila, at may sarili silang wika. 

<sup>6</sup>
Ang mga anak ni Ham na lalaki ay sina Cush, Mizraim, Put at Canaan. 

<sup>7</sup>
Si Cush ay may mga anak din na lalaki na sina Sheba, Havila, Sabta, Raama at Sabteca. Ang mga anak ni Raama ay sina Sheba at Dedan. 

<sup>8</sup>
May isa pang anak si Cush na ang pangalan ay Nimrod. Si Nimrod ay naging magiting na sundalo sa mundo. 

<sup>9</sup>
Alam ng Panginoon na mahusay siyang mangangaso; dito nanggaling ang kasabihang, "Katulad ka ni Nimrod na alam ng Panginoon na mahusay na mangangaso." 

<sup>10</sup>
Ang unang kaharian na pinamahalaan ni Nimrod ay ang Babilonia, Erec, Akad. Ang lahat ng ito ay sakop ng Shinar. 

<sup>11</sup>
Mula sa mga lugar na iyon, pumunta siya sa Asiria at itinayo ang Nineve, Rehobot Ir, Cala, 

<sup>12</sup>
at Resen na nasa gitna ng Nineve at ng Cala na isang tanyag na lungsod. 

<sup>13</sup>
Si Mizraim ang pinagmulan ng mga Ludeo, Anameo, Lehabeo, Naftu, 

<sup>14</sup>
Patruseo, Caslu at ng Caftoreo na siyang pinagmulan ng mga Filisteo. 

<sup>15</sup>
Si Canaan ang ama nina Sidon at Het. Si Sidon ang kanyang panganay. 

<sup>16</sup>
Si Canaan ang siya ring pinagmulan ng mga Jebuseo, Amoreo, Gergaseo, 

<sup>17</sup>
Hiveo, Arkeo, Sineo, 

<sup>18</sup>
Arvadeo, Zemareo, at Hamateo. Sa bandang huli, nangalat ang mga lahi ni Canaan. 

<sup>19</sup>
Ang hangganan ng lupain nila ay mula sa Sidon papuntang Gerar hanggang sa Gaza, at umabot sa Sodom, Gomora, Adma, Zeboyim at hanggang sa Lasha. 

<sup>20</sup>
Ito ang mga lahi ni Ham. Ang bawat pamilya nila ay nakatira sa kanilang sariling lupain na sakop ng kanilang bansa, at may sarili silang wika. 

<sup>21</sup>
Si Shem na nakatatandang kapatid ni Jafet ang pinagmulan ng lahat ng Eber. 

<sup>22</sup>
Ang mga anak na lalaki ni Shem: sina Elam, Ashur, Arfaxad, Lud at Aram. 

<sup>23</sup>
Ang mga anak ni Aram: sina Uz, Hul, Geter at Meshec. 

<sup>24</sup>
Si Arfaxad ang ama ni Shela, at si Shela ang ama ni Eber. 

<sup>25</sup>
May dalawang anak na lalaki si Eber: ang isa ay pinangalanang Peleg, dahil noong panahon niya, ang mga tao sa mundo ay nagkahati-hati; ang pangalan naman ng kanyang kapatid ay Joktan. 

<sup>26</sup>
Si Joktan ang ama nina Almodad, Shelef, Hazarmavet, Jera, 

<sup>27</sup>
Hadoram, Uzal, Dikla, 

<sup>28</sup>
Obal, Abimael, Sheba, 

<sup>29</sup>
Ofir, Havila at Jobab. Silang lahat ang anak ni Joktan. 

<sup>30</sup>
Ang lupaing tinitirhan nila ay mula sa Mesha at papunta sa Sefar, sa kabundukan sa silangan. 

<sup>31</sup>
Ito ang mga lahi ni Shem. Ang bawat pamilya nila ay nakatira sa sarili nilang lupain na sakop ng kanilang bansa, at may sarili silang wika. 

<sup>32</sup>
Ito ang lahat ng lahi ng mga anak ni Noe, na nasa iba ºt ibang bansa. Sa kanila nagmula ang mga bansa sa buong mundo pagkatapos ng baha.