<sup>1</sup>
Sinabi ng Panginoon kay Moises, 

<sup>2</sup>
"Sabihin mo sa mga Israelita na kung papasok na sila sa Canaan, ito ang mga hangganan ng lupain na kanilang mamanahin: 

<sup>3</sup>
"Ang hangganan sa timog ay ang ilang ng Zin sa may hangganan ng Edom. Magsisimula ito sa katimugang bahagi ng Dagat na Patay. 

<sup>4</sup>
At liliko ito patimog papunta sa Daang Paahon ng Akrabim, hanggang sa ilang ng Zin, at magpapatuloy sa timog ng Kadesh Barnea. Pagkatapos, didiretso ito sa Hazar Adar hanggang sa Azmon, 

<sup>5</sup>
at liliko papunta sa Lambak ng Egipto at magtatapos sa Dagat ng Mediteraneo. 

<sup>6</sup>
"Ang hangganan sa kanluran ay ang Dagat ng Mediteraneo. 

<sup>7</sup>
"Ang hangganan sa hilaga ay magmumula sa Dagat ng Mediteraneo papunta sa Bundok ng Hor, 

<sup>8</sup>
at mula sa Bundok ng Hor papunta sa Lebo Hamat. Magpapatuloy ito sa Zedad, 

<sup>9</sup>
hanggang sa Zifron at magtatapos sa Hazar Enan. 

<sup>10</sup>
"Ang hangganan sa silangan ay magmumula sa Hazar Enan papunta sa Shefam. 

<sup>11</sup>
Pagkatapos, bababa ito papunta sa Ribla, sa bandang silangan ng Ain, at magpapatuloy ito sa mga burol sa silangan ng Lawa ng Galilea. 

<sup>12</sup>
Pagkatapos, bababa ito sa Jordan at magtatapos sa Dagat na Patay. "Ito ang inyong lupain, at ang mga hangganan nito sa palibot." 

<sup>13</sup>
Pagkatapos, sinabi ni Moises sa mga Israelita, "Hatiin ninyo ang mga lupaing ito bilang inyong mana sa pamamagitan ng palabunutan. Sinabi ng Panginoon na ibigay ito sa siyam at kalahating lahi,

<sup>14-15</sup>
Dahil ang lahi nina Reuben, Gad, at ng kalahating lahi ni Manase ay nakatanggap na ng kanilang mana sa bandang silangan ng Jordan malapit sa Jerico." 

<sup>16</sup>
Sinabi ng Panginoon kay Moises, 

<sup>17</sup>
"Sina Eleazar na pari at Josue na anak ni Nun ang maghahati-hati ng lupain para sa mga tao. 

<sup>18</sup>
At pumili ka ng isang pinuno sa bawat lahi para tulungan sila sa paghahati ng lupain."

<sup>19-28</sup>
Ito ang pangalan ng mga pinili: 

<sup>29</sup>
Sila ang mga pinili ng Panginoon para tumulong sa paghahati-hati ng lupain ng Canaan bilang mana ng mga Israelita.