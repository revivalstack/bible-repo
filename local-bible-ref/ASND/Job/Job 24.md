<sup>1</sup>
"Bakit hindi pa itakda ng Dios na Makapangyarihan ang kanyang paghatol sa masasamang tao? Bakit hindi makita ng mga nakakakilala sa kanya ang panahong iyon ng paghatol? 

<sup>2</sup>
Nangangamkam ng lupain ang masasamang tao sa pamamagitan ng paglilipat ng muhon. Nagnanakaw sila ng mga hayop at isinasama sa sarili nilang mga hayop. 

<sup>3</sup>
Ninanakaw nila ang mga asno ng mga ulila, at kinukuha nila ang baka ng biyuda bilang sangla sa utang. 

<sup>4</sup>
Inaapi nila ang mga dukha kaya napipilitang magtago ang mga ito. 

<sup>5</sup>
Naghahanap sila ng kanilang pagkain sa ilang na parang mga asnong-gubat, dahil wala silang ibang lugar na mapagkukunan ng pagkain para sa kanilang mga anak. 

<sup>6</sup>
Namumulot sila ng mga tirang bunga sa mga bukid, pati na sa ubasan ng taong masama. 

<sup>7</sup>
Sa gabi始y natutulog silang giniginaw dahil wala silang damit o kumot man lamang. 

<sup>8</sup>
Nababasa sila ng ulan sa mga kabundukan, at sumisiksik na lang sa mga siwang ng bato dahil walang masilungan. 

<sup>9</sup>
"Kinukuha ng taong masasama ang anak ng biyuda at babaeng dukha bilang garantiya sa pagkakautang nila. 

<sup>10</sup>
Lumalakad na walang damit ang mga dukha; tagapasan sila ng mga inaning trigo, pero sila始y nagugutom. 

<sup>11</sup>
Pumipiga sila ng mga olibo at ubas, pero sila mismo ay nauuhaw. 

<sup>12</sup>
Naririnig sa lungsod ang daing ng mga nag-aagaw buhay at mga sugatang humihingi ng tulong, pero hindi ginagantihan ng Dios ang mga gumawa nito sa kanila. 

<sup>13</sup>
"May mga taong kumakalaban sa liwanag. Hindi sila lumalakad sa liwanag at hindi nila ito nauunawaan. 

<sup>14</sup>
Ang mga mamamatay-tao ay bumabangon ng maaga at pinapatay ang mga dukha, at sa gabi nama始y nagnanakaw. 

<sup>15</sup>
Ang mangangalunya始y naghihintay na dumilim para walang makakita sa kanya. Tinatakpan niya ang kanyang mukha para walang makakilala sa kanya. 

<sup>16</sup>
Sa gabi, pinapasok ng mga magnanakaw ang mga bahay. Sa araw, nagtatago sila dahil umiiwas sila sa liwanag. 

<sup>17</sup>
Itinuturing nilang liwanag ang dilim, dahil gusto nila ang nakakatakot na kadiliman." 

<sup>18</sup>
"Pero ang masasama ay hindi magtatagal, gaya ng bula sa tubig. Kahit na ang lupa na kanilang pag-aari ay isinumpa ng Dios. Kaya walang pumaparoon kahit sa kanilang ubasan. 

<sup>19</sup>
Kung paanong ang yelo ay natutunaw at nawawala dahil sa init, ang makasalanan ay mawawala rin sa daigdig. 

<sup>20</sup>
Lilimutin na sila at hindi na maaalala kahit ng kanilang ina. Lilipulin sila na parang punongkahoy na pinutol at kakainin sila ng mga uod. 

<sup>21</sup>
Sapagkat hindi maganda ang pakikitungo nila sa mga babaeng baog at hindi sila nahahabag sa mga biyuda. 

<sup>22</sup>
"Sa pamamagitan ng kapangyarihan ng Dios, ibabagsak niya ang mga taong makapangyarihan. Kahit na malakas sila, walang katiyakan ang buhay nila. 

<sup>23</sup>
Maaaring hayaan sila ng Dios na mamuhay na walang panganib, pero binabantayan niya ang lahat ng kilos nila. 

<sup>24</sup>
Maaari rin silang magtagumpay, pero sandali lang iyon dahil hindi magtatagal ay mawawala sila na parang bulaklak na nalalanta o parang uhay na ginapas. 

<sup>25</sup>
"Kung hindi tama ang sinabi ko, sinong makapagpapatunay na sinungaling ako? Sino ang makapagsasabing mali ako?"