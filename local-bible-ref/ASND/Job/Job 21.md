<sup>1</sup>
Sumagot si Job, 

<sup>2</sup>
"Pakinggan ninyo akong mabuti upang mapasaya rin ninyo ako. 

<sup>3</sup>
Makinig kayo habang nagsasalita ako at kapag ako始y tapos na, tuyain ninyo ako kung gusto ninyo. 

<sup>4</sup>
"Ang hinaing ko始y hindi laban sa tao kundi sa Dios. Ito ang dahilan kung bakit maikli ang pasensya ko. 

<sup>5</sup>
Tingnan ninyo ako. Sa nakita ninyo sa akin makakapagsalita pa ba kayo? 

<sup>6</sup>
Kung iisipin ko ang mga nangyayari sa akin, manginginig ako sa takot. 

<sup>7</sup>
"Bakit patuloy na nabubuhay ang mga masama? Tumatanda sila at nagiging maunlad. 

<sup>8</sup>
Nakikita nila ang paglaki ng kanilang mga anak at apo. 

<sup>9</sup>
Namumuhay sila sa kanilang tahanan na ligtas sa panganib at walang kinatatakutan. Hindi sila pinaparusahan ng Dios. 

<sup>10</sup>
Walang tigil ang panganganak ng kanilang mga baka at hindi ito nakukunan. 

<sup>11</sup>
Marami silang anak, parang kawan ng tupa sa dami. Nagsasayawan sila, 

<sup>12</sup>
nag-aawitan, at nagkakatuwaan sa tugtog ng tamburin, alpa at plauta. 

<sup>13</sup>
Namumuhay sila sa kasaganaan at payapang namamatay. 

<sup>14</sup>
Pero sinasabi nila sa Dios, 'Pabayaan mo kami! Ayaw naming malaman ang iyong mga pamamaraan. 

<sup>15</sup>
Sino kang Makapangyarihan na dapat naming paglingkuran? At ano ba ang mapapala namin kung mananalangin kami sa iyo?' 

<sup>16</sup>
Pero ang totoo, ang pag-unlad nila始y hindi galing sa sarili nilang pagsisikap. Kaya anuman ang ipapayo ng masasamang taong ito ay hindi ko tatanggapin. 

<sup>17</sup>
"Pero madalang ang taong masasama na namamatay. Bihirang dumating sa kanila ang kahirapan o parusang ipinapadala ng Dios dahil sa kanyang galit. 

<sup>18</sup>
Bihira nilang maranasan ang mapalayas tulad ng ipa na tinatangay ng malakas na hangin. 

<sup>19</sup>
Sinasabi ninyo na kapag hindi sila parurusahan ng Dios ang mga anak nila ang parurusahan. Pero sa ganang akin, ang nagkasala ang siyang dapat parusahan ng Dios para maranasan nila 

<sup>20</sup>
at makita ang kanilang kapahamakan. Matikman sana nila ang galit ng Makapangyarihang Dios. 

<sup>21</sup>
Kapag patay na sila, hindi na nila malalaman ang mga nangyayari sa kanilang sambahayan. 

<sup>22</sup>
"Matuturuan ba ng tao ang Dios, na siya ngang pinakamataas na hukom? 

<sup>23</sup>
May mga taong namamatay sa gitna ng kasaganaan at panatag na kalagayan, 

<sup>24</sup>
at malusog na pangangatawan. 

<sup>25</sup>
May mga tao ring namamatay sa kahirapan, at hindi nakaranas ng kahit kaunting kaginhawahan sa buhay. 

<sup>26</sup>
Pero pareho rin silang ililibing sa lupa at kakainin ng mga uod. 

<sup>27</sup>
"Alam ko kung ano ang nasa isip ninyo. Alam ko kung ano ang binabalak ninyo laban sa akin. 

<sup>28</sup>
Sasabihin ninyo sa akin ang tungkol sa mga taong mayaman na nawasak ang tahanan dahil sa kanilang kasamaan. 

<sup>29</sup>
Pero tanungin mo ang mga dumadaan at pakinggan ang sinasabi nila. Sapagkat sasabihin nila sa inyo na 

<sup>30</sup>
palaging naliligtas ang masasamang tao sa araw ng pagpaparusa ng Dios. 

<sup>31</sup>
Walang hayagang sumasaway sa taong masama. Walang gumaganti sa masama niyang ginawa.

<sup>32-33</sup>
At kapag namatay siya at inihatid sa kanyang huling hantungan, marami ang nakikipaglibing. Tinatanggap ng lupa ang katawan niya at binibigyan ng kapahingahan. Binabantayan pa ang kanyang libingan. 

<sup>34</sup>
"Kaya paano ninyo ako maaaliw sa pamamagitan ng mga salita ninyong walang kabuluhan? Ang mga sinasabi ninyo始y walang katotohanan!"