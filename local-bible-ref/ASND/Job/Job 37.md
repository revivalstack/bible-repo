<sup>1</sup>
"Kumakabog ang dibdib ko dahil sa bagyo. 

<sup>2</sup>
Pakinggan ninyo ang dumadagundong na tinig ng Dios na parang kulog. 

<sup>3</sup>
Pinakikidlat niya ang buong kalangitan at pinaaabot ito hanggang sa dulo ng mundo. 

<sup>4</sup>
Pagkatapos ay maririnig ang dagundong ng kanyang tinig na parang isang kulog. Hindi niya ito pinipigilan. 

<sup>5</sup>
Kagila-gilalas ang dumadagundong na tinig ng Dios. Gumagawa siya ng mga kahanga-hangang bagay, mga bagay na hindi natin kayang unawain. 

<sup>6</sup>
Inuutusan niya ang yelo na pumatak sa lupa, ganoon din ang ulan na bumuhos nang malakas, 

<sup>7</sup>
para ang tao始y makapagpahinga sa kanilang mga ginagawa at makapagbulay-bulay sa mga ginawa ng Dios. 

<sup>8</sup>
Nagtatago ang mga hayop sa kanilang mga taguan at nananatili roon kapag may bagyo. 

<sup>9</sup>
Dumadating ang bagyo at ang hanging malamig mula sa kanilang taguan. 

<sup>10</sup>
Sa pamamagitan ng hininga ng Dios nabubuo ang yelo, at nagiging yelo ang malalawak na bahagi ng tubig. 

<sup>11</sup>
Pinupuno niya ng tubig ang mga ulap at pinakikidlat ito. 

<sup>12</sup>
Sa kanyang utos, nagpapaikot-ikot sa buong mundo ang mga ulap. 

<sup>13</sup>
Ginagamit niya ang mga ito upang ituwid ang tao, o ipadama ang kanyang pag-ibig. 

<sup>14</sup>
"Job, pakinggan mo ito, at pagbulay-bulayan ang mga kahanga-hangang bagay na ginagawa ng Dios. 

<sup>15</sup>
Alam mo ba kung paano inuutusan ng Dios ang ulap, at kung paano siya nagpapakidlat mula rito? 

<sup>16</sup>
Alam mo ba kung paano lumulutang ang mga ulap? Ang lahat ng ito始y kahanga-hangang gawa ng Dios na ang dunong ay walang hangganan. 

<sup>17</sup>
Ika始y pagpapawisan dahil sa mainit na hangin mula sa timog, 

<sup>18</sup>
matutulungan mo ba ang Dios na ilatag ang kalangitan at patigasin na parang tansong salamin? 

<sup>19</sup>
"Kung matalino ka, sabihin mo sa amin kung ano ang dapat naming sabihin sa Dios. Hindi namin alam kung paano kami mangangatwiran dahil kulang ang aming kaalaman. 

<sup>20</sup>
Hindi ko gugustuhing makipagtalo sa Dios, dahil baka ako始y kanyang ipahamak. 

<sup>21</sup>
Walang sinumang makakatitig sa araw na nagliliwanag sa himpapawid, pagkatapos mahawi ng hangin ang mga ulap. 

<sup>22</sup>
Mula sa hilaga, paparating ang Dios na nagniningning na parang ginto at ang kanyang liwanag ay kahanga-hanga. 

<sup>23</sup>
Hindi natin lubos na maunawaan ang Makapangyarihang Dios na napakadakila. Lubos siyang makatarungan, matuwid at hindi nang-aapi, 

<sup>24</sup>
kaya iginagalang siya ng mga tao. Hindi niya pinapansin ang mga taong nagsasabing sila ay marunong."