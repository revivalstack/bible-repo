<sup>1</sup>
Nagpatuloy sa pagsasalita si Job, 

<sup>2</sup>
"Sumusumpa ako sa Makapangyarihan at buhay na Dios na nagkait ng katarungan at nagdulot sa akin ng sama ng loob. 

<sup>3</sup>
Habang ako始y may hininga at pinapahintulutan niyang mabuhay, 

<sup>4</sup>
hindi ako magsasalita ng masama at kasinungalingan. 

<sup>5</sup>
Hinding-hindi ko matatanggap na tama kayo. Ipipilit ko pa rin na wala akong kasalanan hanggang sa mamatay ako. 

<sup>6</sup>
Ipaglalaban kong tama ako, at hindi ako titigil. Malinis ang aking konsensya habang ako始y nabubuhay. 

<sup>7</sup>
"Parusahan nawa ng Dios ang mga kumakalaban sa akin ng parusang nararapat sa masasamang tao! 

<sup>8</sup>
Sapagkat ano ang pag-asa ng taong walang takot sa Dios kung bawiin na ng Dios ang kanyang buhay? 

<sup>9</sup>
Didinggin kaya ng Dios ang paghingi niya ng tulong kung dumating sa kanya ang kagipitan? 

<sup>10</sup>
Matutuwa kaya siya sa Makapangyarihang Dios? Tatawag kaya siya sa kanya sa lahat ng oras? 

<sup>11</sup>
"Tuturuan ko sana kayo ng tungkol sa kapangyarihan ng Dios. Sasabihin ko sa inyo ang mga pamamaraan niya. 

<sup>12</sup>
Pero alam na pala ninyo ang lahat ng ito. Kaya bakit pa kayo nagsasalita sa akin ng walang kabuluhan? 

<sup>13</sup>
"Ito ang kapalaran na itinakda ng Makapangyarihang Dios sa taong masama at malupit. 

<sup>14</sup>
Kahit gaano kadami ang anak niya, mamamatay ang iba sa kanila sa digmaan at ang iba naman ay sa gutom. 

<sup>15</sup>
Ang matitira sa kanila ay mamamatay sa sakit, at walang magluluksa sa pagkamatay nila, kahit ang kanilang mga asawa. 

<sup>16</sup>
"Kahit mag-ipon ng maraming pilak at damit ang masamang tao, 

<sup>17</sup>
hindi rin siya ang makikinabang nito. Ang matutuwid at walang kasalanan ang magsusuot ng kanyang mga damit at ang maghahati-hati sa kanyang mga pilak. 

<sup>18</sup>
Ang itinatayo niyang bahay ay magiging kasinrupok ng sapot ng gagamba o kaya始y silungan ng tagapagbantay sa bukid. 

<sup>19</sup>
Matutulog siyang mayaman pero paggising niya始y wala na ang kanyang kayamanan. 

<sup>20</sup>
Darating sa kanya ang takot na parang rumaragasang baha at tatangayin siya ng ipu-ipo pagsapit ng gabi. 

<sup>21</sup>
Tatangayin siya ng hangin na mula sa silangan at mawawala siya sa kanyang tirahan. 

<sup>22</sup>
Walang awa siyang tatangayin nito habang pinipilit niyang makatakas. 

<sup>23</sup>
May mga papalakpak at susutsot sa kanya para mangutya, dahil wala na siya sa kanyang tinitirhan.