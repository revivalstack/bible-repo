<sup>1</sup>
Una sa lahat, ipinapakiusap kong ipanalangin n始yo ang lahat ng tao. Ipaabot ninyo sa Dios ang kahilingan n始yo para sa kanila nang may pasasalamat. 

<sup>2</sup>
Ipanalangin n始yo ang mga hari at mga may kapangyarihan para makapamuhay tayo nang tahimik at mapayapa na may kabanalan at tamang pag-uugali. 

<sup>3</sup>
Mabuti ito at nakalulugod sa Dios na ating Tagapagligtas. 

<sup>4</sup>
Nais niyang maligtas ang lahat ng tao at malaman ang katotohanan. 

<sup>5</sup>
Sapagkat iisa lang ang Dios at iisa lang ang tagapamagitan sa Dios at sa mga tao. Ito始y walang iba kundi ang taong si Cristo Jesus. 

<sup>6</sup>
Ibinigay niya ang buhay niya bilang pantubos sa lahat ng tao. Ito ang nagpapatunay na nais ng Dios na maligtas ang lahat ng tao, at inihayag niya ito sa takdang panahon. 

<sup>7</sup>
At ito ang dahilan ng pagkahirang ko bilang apostol at tagapangaral sa mga hindi Judio tungkol sa pananampalataya at katotohanan. Totoo ang sinasabi ko, at hindi ako nagsisinungaling. 

<sup>8</sup>
Gusto kong sa lahat ng pagtitipon-tipon ay manalangin ang mga lalaki nang may malinis na kalooban, na sa pagtaas nila ng kamay sa pananalangin ay walang galit o pakikipagtalo. 

<sup>9</sup>
Gusto ko rin na maging maayos at marangal ang mga babae sa pananamit nila, at iwasan ang labis na pag-aayos ng buhok at pagsusuot ng mga alahas o mamahaling damit. 

<sup>10</sup>
Sa halip, magpakita sila ng mabubuting gawa na nararapat sa mga babaeng sumasampalataya sa Dios. 

<sup>11</sup>
At kung may nagtuturo, dapat tahimik na makinig ang mga babae at lubos na magpasakop. 

<sup>12</sup>
Hindi ko pinahihintulutan ang mga babae na magturo o mamuno sa mga lalaki. Kailangang tumahimik lang sila. 

<sup>13</sup>
Sapagkat unang nilalang si Adan bago si Eva, 

<sup>14</sup>
at hindi si Adan ang nadaya, kundi si Eva ang nadaya at lumabag sa utos ng Dios. 

<sup>15</sup>
Ganoon pa man, maliligtas ang mga babae sa pamamagitan ng panganganak nila, kung magpapatuloy sila sa pananampalataya, pag-ibig, kabanalan, at tamang pag-uugali.