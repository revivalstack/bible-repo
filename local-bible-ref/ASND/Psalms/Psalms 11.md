<sup>1</sup>
Nagtitiwala ako sa Panginoon na aking kanlungan. O tao, bakit ninyo sinasabi sa akin, "Tumakas ka papuntang kabundukan, at lumipad tulad ng ibon. 

<sup>2</sup>
Inihanda na ng mga masama ang kanilang mga pana, para panain nang palihim ang mga matuwid. 

<sup>3</sup>
Ano ang magagawa ng mga matuwid kung ang batas na pundasyon ng bayan ay wala nang halaga?" 

<sup>4</sup>
Ang Panginoon ay nasa kanyang templo; at nasa langit ang kanyang trono. Tinitingnan niya at sinisiyasat ang lahat ng tao. 

<sup>5</sup>
Sinisiyasat niya ang matutuwid at masasama. At siya ºy napopoot sa malulupit. 

<sup>6</sup>
Pauulanan niya ng lumalagablab na baga at asupre ang masasama; at ipapadala niya ang mainit na hangin na papaso sa kanila. 

<sup>7</sup>
Dahil ang Panginoon ay matuwid at iniibig niya ang mga gawang mabuti, kaya ang mga namumuhay nang tama ay makakalapit sa kanya.