<sup>1</sup>
Purihin ang Panginoon! Purihin ninyo ang Panginoon, kayong mga nasa langit. 

<sup>2</sup>
Purihin ninyo siya, kayong lahat ng kanyang anghel na hukbo niya sa langit. 

<sup>3</sup>
Purihin ninyo siya, araw, buwan at mga bituin. 

<sup>4</sup>
Purihin ninyo siya, pinakamataas na langit at tubig sa kalawakan. 

<sup>5</sup>
Lahat ng nilalang ay magpuri sa Panginoon! Sa kanyang utos silang lahat ay nalikha. 

<sup>6</sup>
Inilagay niya sila sa kanilang kinalalagyan, at mananatili roon magpakailanman, ayon sa kanyang utos sa kanila. 

<sup>7</sup>
Purihin ang Panginoon, kayong nasa mundo, malalaking hayop sa karagatan, at lahat ng nasa kailaliman ng dagat, 

<sup>8</sup>
mga kidlat at ulan na yelo, niyebe, mga ulap, at malalakas na hangin na sumusunod sa kanyang utos, 

<sup>9</sup>
mga bundok, mga burol, mga punongkahoy na namumunga o hindi, 

<sup>10</sup>
lahat ng mga hayop, maamo o mailap, mga hayop na gumagapang at lumilipad. 

<sup>11</sup>
Purihin ninyo ang Panginoon, kayong mga hari, mga pinuno, mga tagapamahala, at lahat ng tao sa mundo, 

<sup>12</sup>
mga kabataan, matatanda at mga bata. 

<sup>13</sup>
Lahat ay magpuri sa Panginoon, dahil siya ºy dakila sa lahat, at ang kanyang kapangyarihan ay higit pa sa lahat ng nasa langit at lupa. 

<sup>14</sup>
Pinalalakas niya at pinararangalan ang kanyang mga tapat na mamamayan, ang Israel na kanyang pinakamamahal. Purihin ang Panginoon!