<sup>1</sup>
Ako ay nagalak ng sabihin nila sa akin, "Pumunta tayo sa templo ng Panginoon." 

<sup>2</sup>
At ngayo ºy narito na kami at nakatayo sa pintuan ng Jerusalem. 

<sup>3</sup>
Ang Jerusalem ay bayan na itinayong maganda at matibay. 

<sup>4</sup>
Dito pumupunta ang mga lahi ng Israel upang purihin ang Panginoon ng naaayon sa kanyang itinuro sa kanila. 

<sup>5</sup>
Dito sa Jerusalem ang hukuman ng mga hari na mula sa angkan ni David. 

<sup>6</sup>
Idalangin ninyo na maging mabuti ang kalagayan ng Jerusalem sa pamamagitan ng pagsasabi, "Umunlad sana ang nagmamahal sa bayan na ito. 

<sup>7</sup>
Magkaroon sana ng kapayapaan sa loob ng Jerusalem at kaunlaran sa palasyo nito." 

<sup>8</sup>
Alang-alang sa aking mga kamag-anak at mga kaibigan, sasabihin ko sa Jerusalem, "Sumainyo ang kapayapaan." 

<sup>9</sup>
Alang-alang sa templo ng Panginoon na ating Dios, mananalangin ako para sa kabutihan at kaunlaran ng Jerusalem.