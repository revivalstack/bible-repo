<sup>1</sup>
O Dios, iligtas nʼyo ako sa pamamagitan ng inyong kapangyarihan at patunayan nʼyong wala akong kasalanan. 

<sup>2</sup>
Dinggin nʼyo ang aking mga panalangin, 

<sup>3</sup>
dahil sinasalakay ako ng mga dayuhan upang patayin. Malulupit sila at hindi kumikilala sa inyo. 

<sup>4</sup>
Kayo, O Dios ang tumutulong sa akin. Kayo, Panginoon ang aking maaasahan. 

<sup>5</sup>
Ibalik nʼyo sana sa aking mga kaaway ang ginagawa nilang masama. O Dios, sa inyong pagkamatapat, lipulin nʼyo sila. 

<sup>6</sup>
Kusang-loob akong maghahandog sa inyo Panginoon. Pupurihin ko ang pangalan nʼyo dahil napakabuti ninyo. 

<sup>7</sup>
Iniligtas nʼyo ako sa lahat ng kahirapan, at nakita kong natalo ang aking mga kaaway.