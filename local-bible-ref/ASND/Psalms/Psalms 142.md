<sup>1</sup>
Tumawag ako nang malakas sa inyo, Panginoon. Nananalangin ako na kaawaan nʼyo ako. 

<sup>2</sup>
Sinasabi ko sa inyo ang aking mga hinaing at mga suliranin. 

<sup>3</sup>
Kapag akoʼy nawawalan na ng pag-asa, kayo ay nariyan na nagbabantay kung ano ang nangyayari sa akin. Ang aking mga kaaway ay naglagay ng bitag sa aking dinadaanan. 

<sup>4</sup>
Tingnan nʼyo ang aking paligid, walang sinumang tumutulong sa akin. Walang sinumang nangangalaga at nagmamalasakit sa akin. 

<sup>5</sup>
Kaya tumawag ako sa inyo, Panginoon. Sinabi ko, "Kayo ang aking kanlungan, kayo lang ang kailangan ko rito sa mundo." 

<sup>6</sup>
Pakinggan nʼyo ang paghingi ko ng tulong, dahil wala na akong magawa. Iligtas nʼyo ako sa mga umuusig sa akin, dahil silaʼy mas malakas sa akin. 

<sup>7</sup>
Palayain nʼyo ako sa bilangguang ito, upang akoʼy makapagpuri sa inyo. At ang mga matuwid ay magtitipon sa paligid ko, dahil sa kabutihan nʼyo sa akin, Panginoon.