<sup>1</sup>
Nang maalala namin ang Zion, umupo kami sa pampang ng mga ilog ng Babilonia at umiyak. 

<sup>2</sup>
Isinabit na lang namin ang aming mga alpa sa mga sanga ng kahoy. 

<sup>3</sup>
Pinaaawit kami ng mga bumihag sa amin. Inuutusan nila kaming sila ay aliwin. Ang sabi nila, "Awitan ninyo kami ng mga awit tungkol sa Zion!" 

<sup>4</sup>
Ngunit paano kami makakaawit ng awit ng Panginoon sa lupain ng mga bumihag sa amin? 

<sup>5</sup>
Sana始y hindi na gumalaw ang kanan kong kamay kung kalilimutan ko ang Jerusalem! 

<sup>6</sup>
Sana始y maging pipi ako kung hindi ko aalalahanin at ituturing na malaking kasiyahan ang Jerusalem. 

<sup>7</sup>
Panginoon, alalahanin n始yo ang ginawa ng mga taga-Edom nang lupigin ng Babilonia ang Jerusalem. Sinabi nila, "Sirain ninyo ito at wasakin nang lubos!" 

<sup>8</sup>
Kayong mga taga-Babilonia, kayo始y wawasakin! Mapalad ang mga taong lilipol sa inyo gaya ng ginawa ninyong paglipol sa amin. 

<sup>9</sup>
Mapalad silang kukuha ng inyong mga sanggol, at ihahampas sa mga bato.