<sup>1</sup>
Kilalang-kilala ang Dios sa Juda, at sa Israel ay dakila siya. 

<sup>2</sup>
Nakatira siya sa bundok ng Zion sa Jerusalem 

<sup>3</sup>
Doon, sinira niya ang mga nagniningas na palaso ng kaaway, ang kanilang mga pananggalang, espada at iba pang kagamitang pandigma. 

<sup>4</sup>
O Dios, makapangyarihan kayo at higit na dakila habang bumababa kayo sa bundok na kung saan pinatay nʼyo ang inyong mga kaaway. 

<sup>5</sup>
Binawi nʼyo sa matatapang na sundalo ang kanilang mga sinamsam. Silang lahat ay namatay na; wala nang makakapagbuhat pa ng kamay sa amin. 

<sup>6</sup>
O Dios ni Jacob, sa inyong sigaw, ang mga kawal at ang kanilang mga kabayo ay namatay. 

<sup>7</sup>
Kaya dapat kayong katakutan. Sinong makakatagal sa inyong harapan kapag kayoʼy nagalit? 

<sup>8</sup>
Mula sa langit ay humatol kayo. Ang mga tao sa mundo ay natakot at tumahimik 

<sup>9</sup>
nang humatol kayo, O Dios, upang iligtas ang lahat ng inaapi sa daigdig. 

<sup>10</sup>
Tiyak na ang galit nʼyo sa mga tao ay magbibigay ng karangalan sa inyo, ngunit hindi nʼyo pa lubusang ibinubuhos ang inyong galit. 

<sup>11</sup>
Mangako kayo sa Panginoon na inyong Dios at tuparin ito. Lahat kayong mga bansang nasa paligid, magdala kayo ng mga regalo sa Dios na siyang karapat-dapat katakutan. 

<sup>12</sup>
Ibinababa niya ang mapagmataas na mga pinuno; kinatatakutan siya ng mga hari rito sa mundo.