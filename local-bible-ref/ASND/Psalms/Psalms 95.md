<sup>1</sup>
Halikayo, magsiawit tayo nang may kagalakan! Sumigaw tayo sa pagpupuri sa Panginoon na ating Bato na kanlungan at tagapagligtas. 

<sup>2</sup>
Lumapit tayo sa kanya nang may pasasalamat, at masaya nating isigaw ang mga awit ng papuri sa kanya. 

<sup>3</sup>
Dahil ang Panginoon ay dakilang Dios. Makapangyarihang hari sa lahat ng mga dios. 

<sup>4</sup>
Siya ang may-ari ng kailaliman ng lupa at tuktok ng mga bundok. 

<sup>5</sup>
Sa kanya rin ang dagat pati ang lupain na kanyang ginawa. 

<sup>6</sup>
Halikayo, lumuhod tayo at sumamba sa Panginoon na lumikha sa atin. 

<sup>7</sup>
Dahil siya ang ating Dios at tayo ang kanyang mga mamamayan na gaya ng mga tupa sa kanyang kawan na kanyang binabantayan at inaalagaan. Kapag narinig ninyo ang tinig niya, 

<sup>8</sup>
huwag ninyong patigasin ang inyong mga puso, katulad ng ginawa noon ng inyong mga ninuno doon sa Meriba at sa ilang ng Masa. 

<sup>9</sup>
Sinabi ng Dios, "Sinubok nila ako doon, kahit na nakita nila ang mga ginawa ko. 

<sup>10</sup>
Sa loob ng 40 taon, lubha akong nagalit sa kanila. At sinabi kong sila ºy mga taong naligaw ng landas at hindi sumusunod sa aking mga itinuturo. 

<sup>11</sup>
Kaya sa galit ko, isinumpa kong hindi nila makakamtan ang kapahingahang galing sa akin."