<sup>1</sup>
Mapalad kayong may takot sa Panginoon, na namumuhay ayon sa kanyang pamamaraan. 

<sup>2</sup>
Ang inyong pinaghirapan ay magiging sapat sa inyong pangangailangan, at kayoʼy magiging maunlad at maligaya. 

<sup>3</sup>
Ang inyong asawa ay magiging katulad ng ubasan sa inyong tahanan, na sagana sa bunga, at ang inyong mga anak na nakapaligid sa inyong hapag-kainan ay parang mga bagong tanim na olibo. 

<sup>4</sup>
Ganito pagpapalain ang sinumang may takot sa Panginoon. 

<sup>5</sup>
Pagpalain sana kayo ng Panginoon mula sa kanyang templo. Makita sana ninyong umuunlad ang Jerusalem habang kayoʼy nabubuhay. 

<sup>6</sup>
Makita sana ninyo ang inyong mga apo. Mapasaiyo nawa Israel ang kapayapaan!