<sup>1</sup>
Umawit kayo nang may galak sa Dios na nagbibigay sa atin ng kalakasan. Sumigaw kayo nang may tuwa sa Dios ni Jacob! 

<sup>2</sup>
Umawit kayo at tugtugin ang tamburin kasabay ng magandang tunog ng alpa at lira. 

<sup>3</sup>
Patunugin ninyo ang tambuli tuwing Pista ng Pagsisimula ng Buwan na ating ipinagdiriwang tuwing kabilugan ng buwan. 

<sup>4</sup>
Dahil isa itong kautusan para sa mga taga-Israel. Ito始y utos ng Dios ni Jacob. 

<sup>5</sup>
Ibinigay niya ang kautusang ito sa lahi ni Jose nang siya始y sumalakay sa lupain ng Egipto. May narinig akong tinig ngunit hindi ko kilala, na nagsasabing, 

<sup>6</sup>
"Pinalaya ko kayo sa pagkaalipin; kinuha ko ang mabibigat ninyong mga bitbit at pasanin. 

<sup>7</sup>
Nang kayo始y nahirapan, tumawag kayo sa akin at kayo始y iniligtas ko. Mula sa mga alapaap, sinagot ko kayo at sinubok doon sa bukal ng Meriba. 

<sup>8</sup>
Mga Israelita na aking mga mamamayan, pakinggan ninyo itong babala ko sa inyo. Makinig sana kayo sa akin! 

<sup>9</sup>
Hindi kayo dapat magkaroon ng ibang dios. Huwag kayong sasamba sa kanila. 

<sup>10</sup>
Ako ang Panginoon na inyong Dios. Ako ang naglabas sa inyo sa lupain ng Egipto. Humingi kayo sa akin at ibibigay ko sa inyo ang mga pangangailangan ninyo. 

<sup>11</sup>
Ngunit kayong mga Israelita na aking mga mamamayan, hindi kayo nakinig at sumunod sa akin. 

<sup>12</sup>
Kaya hinayaan ko kayo sa katigasan ng inyong ulo at ginawa ninyo ang inyong gusto. 

<sup>13</sup>
Kung nakinig lang sana kayo sa akin at sumunod sa aking mga pamamaraan, 

<sup>14</sup>
kaagad ko sanang nilupig at pinarusahan ang inyong mga kaaway. 

<sup>15</sup>
Ang mga napopoot sa akin ay yuyukod sa takot. Ang kaparusahan nila ay walang katapusan. 

<sup>16</sup>
Ngunit kayo na aking mga mamamayan, pakakainin ko kayo ng pinakamainam na bunga ng trigo at pulot hanggang sa mabusog kayo."