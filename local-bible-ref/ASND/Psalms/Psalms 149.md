<sup>1</sup>
Purihin ang Panginoon! Umawit kayo ng bagong awit sa Panginoon. Purihin nʼyo siya sa pagtitipon ng kanyang tapat na mga mamamayan. 

<sup>2</sup>
Magalak ang mga taga-Israel sa kanilang Manlilikha. Magalak ang mga taga-Zion sa kanilang Hari. 

<sup>3</sup>
Magpuri sila sa kanya sa pamamagitan ng pagsasayaw; at tumugtog sila ng tamburin at alpa sa pagpupuri sa kanya. 

<sup>4</sup>
Dahil ang Panginoon ay nalulugod sa kanyang mga mamamayan; pinararangalan niya ang mga mapagpakumbaba sa pamamagitan ng pagbibigay sa kanila ng tagumpay. 

<sup>5</sup>
Magalak ang mga tapat sa Dios dahil sa kanilang tagumpay; umawit sila sa tuwa kahit sa kanilang mga higaan. 

<sup>6</sup>
Sumigaw sila ng pagpupuri sa Dios habang hawak ang matalim na espada, 

<sup>7</sup>
para maghiganti at magparusa sa mamamayan ng mga bansa, 

<sup>8</sup>
para ikadena ang kanilang mga hari at mga pinuno, 

<sup>9</sup>
at parusahan sila ayon sa utos ng Dios. Itoʼy para sa kapurihan ng mga tapat na mamamayan ng Dios. Purihin ang Panginoon!