<sup>1</sup>
O Dios, nagpapasalamat kami sa inyo. Nagpapasalamat kami dahil malapit kayo sa amin. Ipinapahayag ng mga tao ang inyong mga kahanga-hangang ginawa. 

<sup>2</sup>
Sinabi n始yo O Dios, "May itinakda akong panahon ng paghatol at hahatol ako nang may katuwiran." 

<sup>3</sup>
Kapag yumanig ang mundo at ang mga tao始y magkagulo sa takot, ako ang magpapatibay ng pundasyon ng mundo. 

<sup>4</sup>
Sinasabi ko sa mga hambog, "Huwag kayong magyabang" at sa masasama, "Huwag ninyong ipagmalaki ang inyong kakayahan. 

<sup>5</sup>
Tigilan n始yo na ang pagmamalaki na kayo ay nanalo at magpakumbaba na kayo." 

<sup>6</sup>
Dahil ang tagumpay ng tao始y hindi nagmumula sa kung saan-saan, 

<sup>7</sup>
kundi sa Dios lamang. Siya ang humahatol; kung sino ang ibababa at kung sino ang itataas. 

<sup>8</sup>
Dahil ang Panginoon ang humahawak ng kopa na puno ng bumubulang matapang na alak na nagpapahiwatig ng kanyang galit. Ibinubuhos niya ito at ipinaiinom sa masasama hanggang sa huling patak. 

<sup>9</sup>
Ngunit ako, walang tigil kong ipahahayag ang tungkol sa Dios ni Jacob, aawit ako ng mga papuri para sa kanya. 

<sup>10</sup>
Aalisin niya ang kakayahan ng masasama, ngunit dadagdagan niya ang kapangyarihan ng matutuwid.