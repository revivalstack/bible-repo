<sup>1</sup>
Mahal ko ang Panginoon, dahil dinidinig niya ang paghingi ko ng tulong sa kanya. 

<sup>2</sup>
Dahil pinakikinggan niya ako, patuloy akong tatawag sa kanya habang ako始y nabubuhay. 

<sup>3</sup>
Natakot ako dahil nararamdaman kong malapit na akong mamatay. Ang kamatayan ay parang tali na pumupulupot sa akin. Nag-aalala ako at naguguluhan, 

<sup>4</sup>
kaya tumawag ako sa Panginoon, "Panginoon, iligtas n始yo po ako." 

<sup>5</sup>
Ang Panginoon nating Dios ay mabuti, matuwid at mahabagin. 

<sup>6</sup>
Iniingatan ng Panginoon ang mga walang sapat na kaalaman. Nang wala na akong magawa, ako始y kanyang iniligtas. 

<sup>7</sup>
Magpapakatatag ako, dahil ang Panginoon ay mabuti sa akin, 

<sup>8</sup>
sapagkat iniligtas niya ako sa kamatayan, sa kalungkutan at kapahamakan. 

<sup>9</sup>
Kaya mamumuhay ako na malapit sa Panginoon dito sa mundo ng mga buhay. 

<sup>10</sup>
Kahit na sinabi kong, "Sukdulan na ang paghihirap ko," nagtitiwala pa rin ako sa kanya. 

<sup>11</sup>
Sa aking pagkabalisa ay nasabi kong, "Wala ni isang taong mapagkatiwalaan." 

<sup>12</sup>
Ano kaya ang maigaganti ko sa Panginoon sa lahat ng kabutihan niya sa akin? 

<sup>13</sup>
Sasambahin ko ang Panginoon, at maghahandog ako sa kanya ng pasasalamat sa kanyang pagliligtas sa akin. 

<sup>14</sup>
Tutuparin ko ang aking mga pangako sa Panginoon sa harap ng kanyang mga mamamayan. 

<sup>15</sup>
Nasasaktan ang Panginoon kung mamatay ang kanyang mga tapat na mga mamamayan. 

<sup>16</sup>
Panginoon, ako nga ay inyong lingkod. Iniligtas n始yo ako sa pagkabihag. 

<sup>17</sup>
Sasamba ako sa inyo at mag-aalay ng handog bilang pasasalamat. 

<sup>18</sup>
Tutuparin ko ang aking mga pangako sa inyo sa harap ng inyong mga mamamayan, 

<sup>19</sup>
doon sa inyong templo sa Jerusalem. Purihin ang Panginoon!