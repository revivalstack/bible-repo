<sup>1</sup>
Pinamumunuan ng Dios ang pagtitipon ng kanyang mga mamamayan. Sa gitna ng mga hukom siya ang humahatol sa kanila. 

<sup>2</sup>
Sinabi niya sa kanila, "Hanggang kailan kayo hahatol ng hindi tama? Hanggang kailan ninyo papaboran ang masasama? 

<sup>3</sup>
Bigyan ninyo ng katarungan ang mga dukha at ulila. Ipagtanggol ninyo ang karapatan ng mga nangangailangan at inaapi. 

<sup>4</sup>
Iligtas ninyo ang mahihina at mga nangangailangan mula sa kamay ng masasamang tao! 

<sup>5</sup>
Wala silang nalalaman! Hindi sila nakakaintindi! Wala silang pag-asa, namumuhay sila sa kadiliman at niyayanig nila ang pundasyon ng mundo. 

<sup>6</sup>
Sinabi ko na sa inyo na kayo ay mga dios, mga anak ng Kataas-taasang Dios. 

<sup>7</sup>
Ngunit gaya ng ibang mga namumuno ay babagsak kayo, at gaya ng ibang tao ay mamamatay din kayo." 

<sup>8</sup>
Sige na, O Dios, hatulan nʼyo na ang lahat ng bansa sa mundo, sapagkat sila namaʼy sa inyo.