<sup>1</sup>
Nang muling ibinalik ng Panginoon sa Zion ang mga nabihag, parang itoʼy panaginip lang. 

<sup>2</sup>
Kami ay nagtawanan at nag-awitan dahil sa kagalakan. At sinabi ng mga bansang hindi kumikilala sa Panginoon, "Gumawa ng dakilang bagay ang Panginoon sa kanila." 

<sup>3</sup>
Totoong ginawan tayo ng dakilang bagay ng Panginoon, at punong-puno tayo ng kagalakan. 

<sup>4</sup>
Panginoon, muli nʼyo kaming paunlarin, tulad ng tuyong batis na muling nagkaroon ng tubig. 

<sup>5</sup>
Silang nagtatanim na lumuluha ay mag-aaning tuwang-tuwa. 

<sup>6</sup>
Ang umalis na lumuluha, na may dalang binhi na itatanim ay babalik na masaya, na may dala-dalang mga ani.