<sup>1</sup>
Umawit tayo ng bagong awit sa Panginoon, dahil gumawa siya ng mga kahanga-hangang bagay! Sa kanyang kapangyarihan at kalakasa ºy tinalo niya ang ating mga kaaway. 

<sup>2</sup>
Ipinakita ng Panginoon sa mga bansa ang kanyang pagliligtas at pagiging makatuwiran. 

<sup>3</sup>
Hindi niya kinalimutan ang kanyang pag-ibig at katapatan sa atin na taga-Israel. Nakita ng lahat ng tao sa buong mundo ang pagliligtas ng ating Dios. 

<sup>4</sup>
Kayong lahat ng tao sa buong mundo, sumigaw kayo sa tuwa sa Panginoon! Buong galak kayong umawit ng papuri sa kanya.

<sup>5-6</sup>
Umawit kayo ng mga papuri sa Panginoon habang tinutugtog ang mga alpa at mga trumpeta at tambuli. Sumigaw kayo sa galak sa presensya ng Panginoon na ating Hari. 

<sup>7</sup>
Magalak ang buong mundo at ang lahat ng naninirahan dito, pati ang mga dagat at ang lahat ng narito. 

<sup>8</sup>
Magpalakpakan ang mga ilog at sabay-sabay na magsiawit sa tuwa ang mga kabundukan 

<sup>9</sup>
Natutuwa sila sa presensya ng Panginoon dahil darating siya upang hatulan ang lahat ng tao sa buong mundo. Hahatulan niya sila nang matuwid at walang kinikilingan.