<sup>1</sup>
Kayong mga tao sa bawat bansa, magpalakpakan kayo! Sumigaw sa Dios nang may kagalakan. 

<sup>2</sup>
Ang Panginoon, ang Kataas-taasang Dios at kagalang-galang. Siya ang dakilang Hari sa buong sanlibutan. 

<sup>3</sup>
Ipinasakop niya sa aming mga Israelita ang lahat ng bansa. 

<sup>4</sup>
Pinili niya para sa amin ang lupang ipinangako bilang aming mana. Ito ºy ipinagmamalaki ni Jacob na kanyang minamahal. 

<sup>5</sup>
Ang Dios ay umaakyat sa kanyang trono habang nagsisigawan ang mga tao at tumutunog ang mga trumpeta. 

<sup>6</sup>
Umawit kayo ng mga papuri sa Dios. Umawit kayo ng mga papuri sa ating hari. 

<sup>7</sup>
Dahil ang Dios ang siyang Hari sa buong mundo. Umawit kayo sa kanya ng mga awit ng pagpupuri. 

<sup>8</sup>
Ang Dios ay nakaupo sa kanyang trono at naghahari sa mga bansa. 

<sup>9</sup>
Nagtitipon ang mga hari ng mga bansa, kasama ang mga mamamayan ng Dios ni Abraham. Ang mga pinuno sa mundo ay sa Dios, at mataas ang paggalang nila sa kanya.