<sup>1</sup>
O Dios, pakinggan n始yo ang daing ko! Ingatan n始yo ang buhay ko mula sa banta ng aking mga kaaway. 

<sup>2</sup>
Ingatan n始yo ako sa kasamaang pinaplano nila. 

<sup>3</sup>
Naghahanda sila ng matatalim na salita, na gaya ng espada at palasong nakakasugat. 

<sup>4</sup>
Nagsasalita sila ng masakit sa likod ng mga taong matuwid na parang namamana nang patago. Bigla nila itong ginagawa nang walang katakot-takot. 

<sup>5</sup>
Hinihikayat nila ang isa始t isa na gumawa ng kasamaan at pinag-uusapan nila kung saan maglalagay ng bitag. Sinasabi nila, "Walang makakakita nito." 

<sup>6</sup>
Nagpaplano sila ng masama at sinasabi, "Napakaganda ng plano natin!" Talagang napakatuso ng isip at puso ng tao! 

<sup>7</sup>
Ngunit papanain sila ng Dios at bigla na lang silang masusugatan. 

<sup>8</sup>
Mapapahamak sila dahil sa masasama nilang sinabi, kukutyain sila ng mga makakakita sa kanila. 

<sup>9</sup>
At lahat ng tao ay matatakot. Pag-iisipan nila ang mga ginawa ng Dios at ipahahayag ito sa iba. 

<sup>10</sup>
Magagalak at manganganlong sa Panginoon ang lahat ng matuwid. At magpupuri sa kanya ang mga gumagawa ng tama.