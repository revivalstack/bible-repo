<sup>1</sup>
Panginoon, tulungan nʼyo po kami, dahil wala nang makadios, at wala na ring may paninindigan. 

<sup>2</sup>
Nagsisinungaling sila sa kanilang kapwa. Nambobola sila para makapandaya ng iba. 

<sup>3</sup>
Panginoon, patigilin nʼyo na sana ang mga mayayabang at mambobola. 

<sup>4</sup>
Sinasabi nila, "Sa pamamagitan ng aming pananalita ay magtatagumpay kami. Sasabihin namin ang gusto naming sabihin, at walang sinumang makakapigil sa amin." 

<sup>5</sup>
Sinabi ng Panginoon, "Kikilos ako! Nakikita ko ang kaapihan ng mga dukha, at naririnig ko ang iyakan ng mga naghihirap. Kayaʼt ibibigay ko sa kanila ang pinapangarap nilang kaligtasan." 

<sup>6</sup>
Ang pangako ng Panginoon ay purong katotohanan, gaya ng purong pilak na pitong ulit na nasubukan sa nagliliyab na pugon. 

<sup>7</sup>
Panginoon, nalalaman namin na kami ay inyong iingatan, at ilalayo sa masamang henerasyong ito magpakailanman. 

<sup>8</sup>
Pinalibutan nila kami, at pinupuri pa ng lahat ang kanilang kasuklam-suklam na gawain.