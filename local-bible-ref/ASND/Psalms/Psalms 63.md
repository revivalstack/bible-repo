<sup>1</sup>
O Dios, kayo ang aking Dios. Hinahanap-hanap ko kayo. Nananabik ako sa inyo nang buong puso始t kaluluwa, na tulad ng lupang tigang sa ulan. 

<sup>2</sup>
Nakita ko ang inyong kapangyarihan at kaluwalhatian sa inyong templo. 

<sup>3</sup>
Ang inyong pag-ibig ay mahalaga pa kaysa sa buhay, kaya pupurihin ko kayo. 

<sup>4</sup>
Pasasalamatan ko kayo habang ako始y nabubuhay. Itataas ko ang aking mga kamay sa paglapit sa inyo. 

<sup>5</sup>
Masisiyahan ako tulad ng taong nabusog sa malinamnam na handaan. At magpupuri ako sa inyo ng awit ng kagalakan 

<sup>6</sup>
Sa aking paghiga, kayo ang naaalala ko. Sa buong magdamag kayo ang iniisip ko. 

<sup>7</sup>
Dahil kayo ang tumutulong sa akin, aawit ako, habang ako始y nasa inyong pangangalaga. 

<sup>8</sup>
Lumapit ako sa inyo at inalalayan n始yo ako ng inyong kanang kamay upang hindi ako mapahamak. 

<sup>9</sup>
Ngunit silang nagtatangka sa aking buhay ay mapupunta sa lugar ng mga patay. 

<sup>10</sup>
Mamamatay sila sa labanan at ang kanilang mga bangkay ay kakainin ng mga asong-gubat. 

<sup>11</sup>
Matutuwa ang hari sa ginawa ng Dios sa kanya. Matutuwa rin ang mga nangako sa Panginoon. Ngunit ang lahat ng sinungaling ay patatahimikin ng Panginoon!