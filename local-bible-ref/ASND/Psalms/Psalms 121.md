<sup>1</sup>
Tumitingin ako sa mga bundok; saan kaya nanggagaling ang aking saklolo? 

<sup>2</sup>
Ang tulong para sa akin ay nanggagaling sa Panginoon, na gumawa ng langit at ng lupa. 

<sup>3</sup>
Hindi niya papayagan na ikaw ay mabuwal. Siyang nag-iingat sa iyo ay hindi natutulog. 

<sup>4</sup>
Pakinggan mo ito! Ang nag-iingat sa mga taga-Israel ay hindi umiidlip o natutulog. 

<sup>5</sup>
Ang Panginoon ang nag-iingat sa iyo; siyaʼy kasama mo upang ikaw ay patnubayan. 

<sup>6</sup>
Hindi makakasakit sa iyo ang init ng araw o ang liwanag ng buwan kung gabi. 

<sup>7</sup>
Iingatan ka ng Panginoon sa anumang kapahamakan; pati ang buhay moʼy kanyang iingatan. 

<sup>8</sup>
Ang Panginoon ang mag-iingat sa iyo nasaan ka man, ngayon at magpakailanman.