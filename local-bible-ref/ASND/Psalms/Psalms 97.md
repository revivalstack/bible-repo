<sup>1</sup>
Ang Panginoon ay naghahari! Kaya magalak ang mundo, pati na ang mga isla. 

<sup>2</sup>
Napapalibutan siya ng makakapal na ulap at naghahari nang may katuwiran at katarungan. 

<sup>3</sup>
May apoy sa unahan niya at sinusunog nito ang mga kaaway niyang nakapalibot sa kanya. 

<sup>4</sup>
Ang kanyang mga kidlat ay lumiliwanag sa mundo. Nakita ito ng mga tao at nanginig sila sa takot. 

<sup>5</sup>
Natutunaw na parang kandila ang mga kabundukan sa presensya ng Panginoon, ang Panginoon na naghahari sa buong mundo. 

<sup>6</sup>
Ipinapahayag ng langit na matuwid siya at nakikita ng lahat ng tao ang kanyang kaluwalhatian. 

<sup>7</sup>
Mapapahiya ang lahat ng sumasamba sa mga dios-diosan at ang mga nagmamalaki sa mga ito. Ang lahat ng mga dios ay lumuhod at sambahin ang Dios. 

<sup>8</sup>
Panginoon, narinig ng mga taga-Zion at ng mga taga-Juda ang tungkol sa inyong wastong pamamaraan ng pamamahala, kaya tuwang-tuwa sila. 

<sup>9</sup>
Dahil kayo, Panginoon, ang Kataas-taasang Dios ay naghahari sa buong mundo. Higit kayong dakila kaysa sa lahat ng mga dios. 

<sup>10</sup>
Kayong mga umiibig sa Panginoon ay dapat mamuhi sa kasamaan. Dahil iniingatan ng Panginoon ang buhay ng kanyang mga tapat na mamamayan at inililigtas niya sila sa masasama. 

<sup>11</sup>
Ang kabutihan ng Dios ay parang araw na sumisinag sa matutuwid at nagbibigay ito ng kagalakan sa kanila. 

<sup>12</sup>
Kayong matutuwid, magalak kayo sa Panginoon. Pasalamatan siya at purihin ang kanyang pangalan!