<sup>1</sup>
Panginoon, kay dami kong kaaway; kay daming kumakalaban sa akin! 

<sup>2</sup>
Sinasabi nilang hindi nʼyo raw ako ililigtas. 

<sup>3</sup>
Ngunit kayo ang aking kalasag. Pinalalakas nʼyo ako at pinagtatagumpay sa aking mga kaaway. 

<sup>4</sup>
Tumawag ako sa inyo Panginoon at sinagot nʼyo ako mula sa inyong banal na bundok. 

<sup>5</sup>
At dahil iniingatan nʼyo ako, nakakatulog ako at nagigising pa. 

<sup>6</sup>
Hindi ako matatakot kahit ilang libo pang kaaway ang nakapalibot sa akin. 

<sup>7</sup>
Pumarito kayo, Panginoon! Iligtas nʼyo po ako, Dios ko, dahil noon ay inilagay nʼyo sa kahihiyan ang lahat ng mga kaaway ko, at inalis mo sa mga masamang tao ang kanilang kakayahang saktan ako. 

<sup>8</sup>
Kayo, Panginoon, ang nagliligtas. Kayo rin po ang nagpapala sa inyong mga mamamayan.