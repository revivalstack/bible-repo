<sup>1</sup>
Panginoon, sa labis kong paghihirap akoʼy tumatawag sa inyo. 

<sup>2</sup>
Dinggin nʼyo po ang aking pagsusumamo. 

<sup>3</sup>
Kung inililista nʼyo ang aming mga kasalanan, sino kaya sa amin ang matitira sa inyong presensya? 

<sup>4</sup>
Ngunit pinapatawad nʼyo kami, upang matuto kaming gumalang sa inyo. 

<sup>5</sup>
Panginoon, akoʼy naghihintay sa inyo, at umaasa sa inyong mga salita. 

<sup>6</sup>
Naghihintay ako sa inyo higit pa sa tagabantay na naghihintay na dumating ang umaga. 

<sup>7</sup>
Mga taga-Israel, magtiwala kayo sa Panginoon, dahil siyaʼy mapagmahal at laging handang magligtas. 

<sup>8</sup>
Siya ang magliligtas sa inyo sa lahat ng inyong mga kasalanan.