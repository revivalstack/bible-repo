<sup>1</sup>
Nakatira noon ang mga taga-Israel na lahi ni Jacob sa Egipto, na kung saan iba ang wika ng mga tao. 

<sup>2</sup>
Nang papalabas na sila sa Egipto, ginawa ng Dios na banal na lugar ang Juda, at ang Israel ay kanyang pinamunuan. 

<sup>3</sup>
Ang Dagat na Pula ay nahawi at ang Ilog ng Jordan ay tumigil sa pag-agos. 

<sup>4</sup>
Nayanig ang mga bundok at burol, na parang mga lumulundag na kambing at mga tupa. 

<sup>5</sup>
Bakit nahawi ang Dagat na Pula, at tumigil sa kanyang pag-agos ang Ilog ng Jordan? 

<sup>6</sup>
Bakit nayayanig ang mga bundok at mga burol, na parang lumulundag na mga kambing at tupa? 

<sup>7</sup>
Nayayanig ang mundo sa presensya ng Panginoong Dios ni Jacob, 

<sup>8</sup>
na siyang gumawa sa matigas na bato upang maging imbakan ng tubig at naging bukal na umaagos.