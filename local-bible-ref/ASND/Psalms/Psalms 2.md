<sup>1</sup>
Bakit nagsipagtipon ang mga bansa sa pagpaplano ng masama? Bakit sila nagpaplano ng wala namang patutunguhan? 

<sup>2</sup>
Ang mga hari at mga pinuno sa mundo ay nagsama-sama, at nagsipaghanda sa pakikipaglaban sa Panginoon, at sa hari na kanyang hinirang. 

<sup>3</sup>
Sinabi nila, "Huwag tayong pasakop o sumunod man sa kanilang pamamahala!" 

<sup>4</sup>
Ngunit siyang nakaupo sa kanyang trono sa langit ay natatawa lang, at kumukutya sa kanila. 

<sup>5</sup>
Sa galit ng Dios, sila始y binigyang babala, at sa tindi ng kanyang poot sila始y natatakot. 

<sup>6</sup>
Sinabi niya, "Iniluklok ko na ang hinirang kong hari sa kanyang trono sa Zion, sa banal kong bundok." 

<sup>7</sup>
Sinabi ng hari na hinirang ng Dios, "Sasabihin ko ang sinabi sa akin ng Panginoon: 'Ikaw ang Anak ko, at ngayon, ipapahayag ko na ako ang iyong Ama. 

<sup>8</sup>
Hilingin mo sa akin ang mga bansa sa buong mundo, at ibibigay ko ito sa iyo bilang mana mo. 

<sup>9</sup>
Pamumunuan mo sila, at walang sasalungat sa iyong pamamahala. Sila始y magiging parang palayok na iyong dudurugin.' " 

<sup>10</sup>
Kaya kayong mga hari at pinuno sa buong mundo, unawain ninyo ang mga salitang ito at pakinggan ang mga babala laban sa inyo. 

<sup>11</sup>
Paglingkuran ninyo ang Panginoon nang may takot, at magalak kayo sa kanya. 

<sup>12</sup>
Magpasakop kayo sa hari na kanyang hinirang, kung hindi ay baka magalit siya at kayo始y ipahamak niya. Mapalad ang mga nanganganlong sa Panginoon.