<sup>1</sup>
Purihin ang Panginoon! Purihin ninyo ang Dios sa kanyang templo. Purihin nʼyo siya sa langit, ang kanyang matibay na tirahan. 

<sup>2</sup>
Purihin nʼyo siya dahil sa kanyang dakilang mga ginagawa. Purihin nʼyo siya dahil sa kanyang kapangyarihang walang kapantay. 

<sup>3</sup>
Purihin nʼyo siya sa pamamagitan ng pagpapatunog ng mga trumpeta! Purihin nʼyo siya sa pamamagitan ng mga alpa at lira! 

<sup>4</sup>
Purihin nʼyo siya sa pamamagitan ng mga tamburin at mga sayaw. Purihin nʼyo siya sa pamamagitan ng mga instrumentong may kwerdas at mga plauta. 

<sup>5</sup>
Purihin nʼyo siya sa pamamagitan ng mga matutunog na mga pompyang. 

<sup>6</sup>
Ang lahat ng may buhay ay magpuri sa Panginoon. Purihin ninyo ang Panginoon!