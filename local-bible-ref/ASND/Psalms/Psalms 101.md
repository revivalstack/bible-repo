<sup>1</sup>
Panginoon, aawit ako ng tungkol sa inyong pag-ibig at katarungan. Aawit ako ng mga papuri sa inyo. 

<sup>2</sup>
Mamumuhay ako nang walang kapintasan. Kailan nʼyo ako lalapitan? Mamumuhay ako nang matuwid sa aking tahanan, 

<sup>3</sup>
at hindi ko hahayaan ang kasamaan. Namumuhi ako sa mga ginagawa ng mga taong tumatalikod sa Dios, at hindi ko gagawin ang kanilang ginagawa. 

<sup>4</sup>
Lalayo ako sa mga taong baluktot ang pag-iisip; hindi ako sasali sa kanilang ginagawang kasamaan. 

<sup>5</sup>
Sinumang lihim na naninira sa kanyang kapwa ay aking wawasakin. Ang mga hambog at mapagmataas ay hindi ko palalagpasin. 

<sup>6</sup>
Ipapadama ko ang aking kabutihan sa aking mga kababayan na tapat sa Dios at namumuhay nang matuwid; silaʼy magiging kasama ko at papayagan kong maglingkod sa akin. 

<sup>7</sup>
Ang mga mandaraya at mga sinungaling ay hindi ko papayagang tumahan sa aking palasyo. 

<sup>8</sup>
Bawat araw ay lilipulin ko ang mga taong masama; mawawala sila sa bayan ng Panginoon.