<sup>1</sup>
Mga taga-Israel, sabihin ninyo kung paano kayo pinahirapan ng inyong mga kaaway mula nang itatag ang inyong bansa. 

<sup>2</sup>
"Maraming beses nila kaming pinahirapan mula pa nang itatag ang aming bansa. Ngunit hindi sila nagtagumpay laban sa amin. 

<sup>3</sup>
Sinugatan nila ng malalim ang aming likod, na parang lupang inararo. 

<sup>4</sup>
Ngunit ang Panginoon ay matuwid, pinalaya niya kami sa pagkaalipin mula sa masasama." 

<sup>5</sup>
Magsitakas sana dahil sa kahihiyan ang lahat ng namumuhi sa Zion. 

<sup>6</sup>
Matulad sana sila sa damong tumutubo sa bubungan ng bahay, na nang tumubo ay agad ding namatay. 

<sup>7</sup>
Walang nagtitipon ng ganitong damo o nagdadala nito na nakabigkis. 

<sup>8</sup>
Sana ºy walang sinumang dumadaan na magsasabi sa kanila, "Pagpalain nawa kayo ng Panginoon! Pinagpapala namin kayo sa pangalan ng Panginoon."