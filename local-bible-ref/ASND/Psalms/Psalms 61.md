<sup>1</sup>
O Dios, pakinggan nʼyo ang aking panawagan. Dinggin nʼyo ang aking dalangin. 

<sup>2</sup>
Mula sa dulo ng mundo, tumatawag ako sa inyo dahil nawalan na ako ng pag-asa. Dalhin nʼyo ako sa lugar na ligtas sa panganib, 

<sup>3</sup>
dahil kayo ang aking kanlungan, tulad kayo ng isang toreng matibay na pananggalang laban sa kaaway. 

<sup>4</sup>
Hayaan nʼyo akong tumira sa inyong templo magpakailanman at ingatan nʼyo ako tulad ng manok na nag-iingat ng kanyang mga sisiw sa ilalim ng kanyang mga pakpak. 

<sup>5</sup>
Dahil napakinggan nʼyo, O Dios, ang aking mga pangako sa at binigyan nʼyo ako ng mga bagay na ibinibigay nʼyo sa mga may takot sa inyo. 

<sup>6</sup>
Pahabain nʼyo ang buhay ng hari at paghariin nʼyo siya sa mahabang panahon sa pamamagitan ng kanyang mga lahi. 

<sup>7</sup>
Sanaʼy maghari siya magpakailanman na kasama nʼyo, O Dios, at ingatan nʼyo siya sa inyong pag-ibig at katapatan. 

<sup>8</sup>
At akoʼy palaging aawit ng papuri sa inyo, at tutuparin kong lagi ang aking mga pangako sa inyo.