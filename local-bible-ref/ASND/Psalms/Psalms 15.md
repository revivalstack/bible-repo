<sup>1</sup>
Panginoon, sino ang maaaring tumira sa inyong templo? Sino ang karapat-dapat na tumira sa inyong Banal na Bundok? 

<sup>2</sup>
Sumagot ang Panginoon, "Ang taong namumuhay ng tama, walang kapintasan at taos-pusong nagsasabi ng katotohanan, 

<sup>3</sup>
hindi naninirang puri, at hindi nagsasalita at gumagawa ng masama laban sa kanyang kapwa. 

<sup>4</sup>
Itinatakwil ang mga taong sobrang sama, ngunit pinararangalan ang mga taong may takot sa Dios. Tinutupad ang kanyang ipinangako kahit na mahirap gawin. 

<sup>5</sup>
Hindi nagpapatubo sa kanyang mga pautang, at hindi tumatanggap ng suhol upang sumaksi laban sa taong walang kasalanan." Ang taong gumagawa ng ganito ay hindi matitinag kailanman.