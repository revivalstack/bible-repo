<sup>1</sup>
O Dios, kaawaan nʼyo kami at pagpalain. Ipakita nʼyo sa amin ang inyong kabutihan, 

<sup>2</sup>
upang malaman ng lahat ng bansa ang inyong mga pamamaraan at pagliligtas. 

<sup>3</sup>
Purihin ka sana ng lahat ng tao, O Dios. 

<sup>4</sup>
Magalak sana ang lahat ng tao at umawit ng papuri sa inyo, dahil sa makatarungan nʼyong paghahatol at pagpapatnubay sa lahat ng bansa. 

<sup>5</sup>
O Dios, purihin sana kayo ng lahat ng bansa.

<sup>6-7</sup>
Mag-ani sana ng sagana ang mga lupain. Nawaʼy pagpalain nʼyo kami, O Dios, na aming Dios. At magkaroon sana ng takot sa inyo ang lahat ng tao sa buong mundo.