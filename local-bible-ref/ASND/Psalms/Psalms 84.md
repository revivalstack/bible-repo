<sup>1</sup>
Panginoong Makapangyarihan, kay ganda ng inyong templo! 

<sup>2</sup>
Gustong-gusto kong pumunta roon! Nananabik akong pumasok sa inyong templo, Panginoon. Ang buong katauhan koʼy aawit nang may kagalakan sa inyo, O Dios na buhay. 

<sup>3</sup>
Panginoong Makapangyarihan, aking Hari at Dios, kahit na ang mga ibon ay may pugad malapit sa altar kung saan nila inilalagay ang kanilang mga inakay. 

<sup>4</sup>
Mapalad ang mga taong nakatira sa inyong templo; lagi silang umaawit ng mga papuri sa inyo. 

<sup>5</sup>
Mapalad ang mga taong tumanggap ng kalakasan mula sa inyo at nananabik na makapunta sa inyong templo. 

<sup>6</sup>
Habang binabaybay nila ang tuyong lambak ng Baca, iniisip nilang may mga bukal doon at tila umulan dahil may tubig kahit saan. 

<sup>7</sup>
Lalo silang lumalakas habang lumalakad hanggang ang bawat isa sa kanila ay makarating sa presensya ng Dios doon sa Zion. 

<sup>8</sup>
Panginoong Dios na Makapangyarihan, Dios ni Jacob, pakinggan nʼyo ang aking panalangin! 

<sup>9</sup>
Pagpalain nʼyo O Dios, ang tagapagtanggol namin, ang hari na inyong pinili. 

<sup>10</sup>
Ang isang araw sa inyong templo ay higit na mabuti kaysa sa 1,000 araw sa ibang lugar. O Dios, mas gusto ko pang tumayo sa inyong templo, O Dios, kaysa sa manirahan sa bahay ng masama. 

<sup>11</sup>
Dahil kayo Panginoong Dios ay parang araw na nagbibigay liwanag sa amin at pananggalang na nag-iingat sa amin. Pinagpapala nʼyo rin kami at pinararangalan Hindi nʼyo ipinagkakait ang mabubuting bagay sa sinumang matuwid ang pamumuhay. 

<sup>12</sup>
O Panginoong Makapangyarihan, mapalad ang taong nagtitiwala sa inyo.