<sup>1</sup>
O Panginoon, huwag nʼyo akong parusahan kahit na kayo ay nagagalit sa akin. 

<sup>2</sup>
Maawa po kayo sa akin at akoʼy pagalingin, dahil akoʼy nanghihina na. 

<sup>3</sup>
O Panginoon, akoʼy labis na nababagabag. Kailan nʼyo po ako pagagalingin? 

<sup>4</sup>
Dinggin nʼyo ako Panginoon at akoʼy palayain. Iligtas nʼyo ako sa kamatayan alang-alang sa pag-ibig nʼyo sa akin. 

<sup>5</sup>
Dahil kung akoʼy patay na ay hindi na kita maaalala, sa lugar ng mga patay ay hindi na rin ako makakapagpuri pa. 

<sup>6</sup>
Akoʼy pagod na sa sobrang pagdaing. Gabi-gabiʼy basa ng luha ang aking unan, dahil sa labis na pag-iyak. 

<sup>7</sup>
Ang aking mga mataʼy namumugto na sa kaiiyak, dahil sa ginagawa ng lahat kong mga kaaway. 

<sup>8</sup>
Lumayo kayo sa akin, kayong gumagawa ng kasamaan, dahil narinig ng Panginoon ang aking pag-iyak. 

<sup>9</sup>
Narinig niya ang paghingi ko ng tulong, at sasagutin niya ang aking dalangin. 

<sup>10</sup>
Mapapahiya at matatakot ang lahat ng aking kaaway, kaya bigla silang tatakas dahil sa sobrang kahihiyan.