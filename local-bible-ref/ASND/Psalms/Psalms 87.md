<sup>1-2</sup>
Itinayo ng Panginoon ang lungsod ng Jerusalem sa banal na bundok. Mahal niya ang lungsod na ito kaysa sa lahat ng lugar sa Israel. 

<sup>3</sup>
Magagandang bagay ang kanyang sinasabi tungkol sa lungsod na ito. 

<sup>4</sup>
Sabi niya, "Kung ililista ko ang mga bansang kumikilala sa akin, isasama ko ang Egipto, ang Babilonia, pati na ang Filistia, Tyre at Etiopia. Ibibilang ko ang kanilang mga mamamayan na tubong Jerusalem." 

<sup>5</sup>
Ito nga ang masasabi sa Jerusalem, na maraming tao ang ibibilang na tubong Jerusalem. At ang Kataas-taasang Dios ang siyang magpapatatag ng lungsod na ito. 

<sup>6</sup>
Ililista ng Panginoon ang kanyang mga mamamayan at isasama rin niya ang maraming taong ibibilang niyang mga tubong Jerusalem. 

<sup>7</sup>
Silang lahat ay magsisiawit ng, "Ang lahat ng ating mga pagpapala ay sa Jerusalem nagmula!"