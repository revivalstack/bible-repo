<sup>1</sup>
Panginoong Dios, iligtas nʼyo ako at kaagad na tulungan. 

<sup>2</sup>
Mapahiya sana at malito ang mga nagnanais na mamatay ako. Magsitakas sana na hiyang-hiya ang mga nagnanais na akoʼy mapahamak. 

<sup>3</sup>
Mapaatras sana sa kahihiyan ang mga kumukutya sa akin. 

<sup>4</sup>
Ngunit labis sanang magalak sa inyo ang mga lumalapit sa inyo. Ang lahat sana ng nagnanais ng inyong pagliligtas ay laging magsabi, "Dakila ka, o Dios!" 

<sup>5</sup>
Ngunit ako, akoʼy dukha at nangangailangan. O Dios, agad nʼyo po akong lapitan! Kayo ang tumutulong sa akin at aking Tagapagligtas. Panginoon, agad nʼyo po akong tulungan.