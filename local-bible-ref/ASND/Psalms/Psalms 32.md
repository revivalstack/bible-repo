<sup>1</sup>
Mapalad ang isang tao na ang mga pagsuway at mga kasalanan ay pinatawad at kinalimutan na ng Panginoon. 

<sup>2</sup>
Mapalad ang tao na ang kasalanan ay hindi ibinibintang sa kanya ng Panginoon, at walang pandaraya sa kanyang puso. 

<sup>3</sup>
Noong hindi ko pa ipinagtatapat ang aking mga kasalanan, buong araw ako始y nanlulumo at nanghihina ang aking katawan. 

<sup>4</sup>
Araw-gabi, hirap na hirap ako dahil sa tindi ng inyong pagdidisiplina sa akin. Nawalan na ako ng lakas, tulad ng natuyong tubig sa panahon ng tag-araw. 

<sup>5</sup>
Ngunit sa wakas, ipinagtapat ko ang aking mga kasalanan sa inyo; hindi ko na ito itinago pa. Sinabi ko nga sa sarili ko, "Ipagtatapat ko na ang aking mga kasalanan sa Panginoon." At pinatawad n始yo ako. 

<sup>6</sup>
Kaya manalangin sana ang lahat ng matapat sa inyo, habang may panahon pa. Kung dumating man ang kapighatian na parang baha, hindi sila mapapahamak. 

<sup>7</sup>
Kayo ang aking kublihan; iniingatan n始yo ako sa oras ng kaguluhan, at pinalilibutan n始yo ako ng mga awit ng kaligtasan. 

<sup>8</sup>
Sinabi ng Panginoon sa akin, "Ituturo ko sa iyo ang daan na dapat mong lakaran. Papayuhan kita habang binabantayan. 

<sup>9</sup>
Huwag kang tumulad sa kabayo o mola na walang pang-unawa, na kailangan pang rendahan upang mapasunod." 

<sup>10</sup>
Maraming hirap ang mararanasan ng taong masama, ngunit mamahalin ng Panginoon ang sa kanya ay nagtitiwala. 

<sup>11</sup>
Kayong mga matuwid, magalak kayo at magsaya sa Panginoon. Kayong mga namumuhay ng tama, sumigaw kayo sa galak!