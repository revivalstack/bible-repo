<sup>1</sup>
Mapalad ang taong hindi namumuhay ayon sa payo ng masasama, o sumusunod sa mali nilang halimbawa, at hindi nakikisama sa mgataong nangungutya. 

<sup>2</sup>
Sa halip ay nagagalak siyang sumunod sa mga aral na mula sa Panginoon, at araw-gabi ito ay kanyang pinagbubulay-bulayan. 

<sup>3</sup>
Ang katulad niyaʼy isang punongkahoy na itinanim sa tabi ng sapa, na namumunga sa takdang panahon at hindi nalalanta ang mga dahon. Magtatagumpay siya sa anumang kanyang ginagawa. 

<sup>4</sup>
Ngunit iba ang mga taong masama; silaʼy parang ipa na tinatangay ng hangin. 

<sup>5</sup>
Parurusahan sila ng Dios sa araw ng paghatol, at ihihiwalay sa mga matuwid. 

<sup>6</sup>
Sapagkat pinapatnubayan ng Panginoon ang mga matuwid, ngunit ang buhay ng taong masama ay hahantong sa kapahamakan.